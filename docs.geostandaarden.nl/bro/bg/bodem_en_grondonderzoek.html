<p>Het gaat in dit domein om onderzoek dat erop gericht is gegevens te produceren over de opbouw en eigenschappen van bodem en ondergrond zonder dat daarvoor direct een bepaald wettelijk of beleidsmatig kader bestaat. Vaak wordt het onderzoek uitgevoerd omdat men de opbouw en de eigenschappen van de ondergrond moet kennen voor het realiseren van projecten in de grond-, weg- en waterbouw, de woningâ€“ en utiliteitsbouw, voor het onderhoud van bestaande infrastructuur, of om de geschiktheid van de ondergrond voor land- of natuurbouw of voor het realiseren van constructies in de ondergrond te onderzoeken.</p>
<p>Het onderzoek kan direct in het veld worden uitgevoerd, maar kan ook een combinatie van veld- en laboratoriumonderzoek zijn.</p>
<p>Het  domein bodem- en grondonderzoek omvat vijf registratieobjecten:</p>
<ul>
<li>booronderzoek</li>
<li>wandonderzoek</li>
<li>geotechnisch sondeeronderzoek</li>
<li>geo-elektrisch onderzoek</li>
<li>seismisch onderzoek </li>
</ul>
<p>De vijf registratieobjecten staan op zichzelf en hebben eigen locaties.</p>