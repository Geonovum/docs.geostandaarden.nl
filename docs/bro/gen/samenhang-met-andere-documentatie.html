<h3>
  Samenhang met andere documentatie</h3>
<p>Voor ieder <i>registratieobject</i> worden de volgende beschrijvende documenten opgesteld:
  <ul>
    <li>de catalogus</li>
    <li>de handboeken voor inname en uitgifte</li>
    <li>de koppelvlakbeschrijvingen voor inname en uitgifte.</li>
  </ul>
</p>
<p>De <i>catalogus</i> beschrijft de inhoud van de basisregistratie ondergrond en vormt de basis voor de andere beschrijvende documenten. In de catalogus staan de definities van de gegevens van het registratieobject, de entiteiten en attributen, met een beschrijving van de onderlinge samenhang. Bij de definitie worden de kardinaliteit (het aantal keer dat het gegeven voorkomt), de regels die in controles worden gebruikt en de waarden die zijn toegestaan vermeld.
</p>
<p>Een <i>handboek</i> voor inname of uitgifte beschrijft het proces dat bij inname of uitgifte van gegevens wordt doorlopen.
  In een handboek worden ook de gegevens gedefinieerd die betrekking hebben op het proces van inname of uitgifte. Om te zien
  wat er aangeleverd moet worden of wat er uitgeleverd kan worden, heeft men de catalogus nodig.</p>
<p>De <i>koppelvlakbeschrijvingen</i> zijn geschreven voor softwareontwikkelaars. Op basis van de twee vorige typen documenten
  staat hierin beschreven hoe het registratieobject en de bijbehorende transacties worden vertaald naar het technische koppelvlak
  dat is gerealiseerd door middel van webservices. De koppelvlakbeschrijving gaat dus in op de technische realisatie van
  de transacties waarbinnen gegevens van het registratieobject worden uitgewisseld.</p>
